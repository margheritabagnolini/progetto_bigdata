# Venti anni di Energie Rinnovabili: chi sta guidando la trasformazione energetica?
**Un Progetto di:** Margherita Bagnolini 0001140488  
**Ambiente utilizzato:** Jupyter Notebook (in Ambiente Virtuale Python 3.14)

## Introduzione
La crescente rilevanza delle politiche energetiche e degli obiettivi di decarbonizzazione rende centrale l’analisi dell’apporto delle fonti rinnovabili all’interno dei sistemi elettrici regionali. In Italia, la forte eterogeneità territoriale influisce sia sulla disponibilità delle risorse energetiche sia sulla capacità delle regioni di adottare tecnologie sostenibili. In questo contesto, gli indicatori statistici territoriali rappresentano uno strumento essenziale per comprendere differenze, progressi e criticità.

### Obbiettivo del progetto
Il progetto si propone di analizzare la quota di consumi elettrici coperti da fonti rinnovabili nelle regioni italiane nel periodo 2000–2023, utilizzando un ampio archivio di indicatori nazionali. 

Il progetto si articola nelle seguenti fasi:
- data cleaning e normalizzazione del dataset, con particolare attenzione ai formati numerici e alla coerenza delle variabili;
- selezione mirata degli indicatori ambientali ed energetici, tramite filtri basati su parole chiave e temi sintetici;
- analisi descrittiva e statistica delle differenze regionali, incluse misure di dispersione e andamento temporale;
- visualizzazioni grafiche e geospaziali, utili per evidenziare le disparità territoriali;
- confronto tra regioni leader e regioni a sviluppo più lento, insieme alla media nazionale.

L’obiettivo finale è ricostruire un quadro chiaro e comparabile della dinamica regionale delle energie rinnovabili in Italia, trasformando un dataset complesso in informazioni sintetiche e interpretabili.